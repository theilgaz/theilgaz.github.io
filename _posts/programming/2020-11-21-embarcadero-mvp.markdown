---
layout: post
title: Embarcadero MVP Ödülü
date: 2020-11-21 10:30
comments: true
external-url:
categories: 01&nbsp;Programlama
---

>Kasım 2019 döneminde başlayan MVP programına katılım sürecim neticelendi ve artık resmi olarak  [Embarcadero MVP Directory](https://www.embarcadero.com/partners/mvp-directory) üzerinde yerini aldı. 

İlk ürettiğim dijital eğitim içeriği olan ve YouTube [kanalım](https://www.youtube.com/c/AbdullahILGAZ/videos)da yayınladığım [Delphi ile Programlama Öğren](https://youtube.com/playlist?list=PL2ngmGtFH_0t-0xx29r60UraPPKr0l9L2) video eğitim serisi ile Delphi kullanan veya kullanmak isteyen kullanıcılara ulaşmayı başardım. 

Farklı platform ve ortamlarda konuşmacı, eğitmen ve öğretici olarak bulundum. Tüm bunların neticesinde Embarcadero tarafından Delphi MVP ünvanına layık görüldüm.

### MVP Programı

Embarcadero'nun MVP (En Değerli Profesyonel) programının amacı, Embarcadero topluluğunun "en iyinin en iyisi" olan geliştiricileri, Embarcadero topluluğu üyeleri tarafından seçerek, Delphi geliştiricileri ve potansiyel Delphi geliştiricileri için güvenilir ve bilgilerini toplulukla paylaşanları ödüllendirdiği bir programdır. 

Bir MVP, Embarcadero ürünleri ve bunları kullanan herkesin başarısı konusunda tutkuludur. Kullanıcı gruplarında, konferanslarda ve web seminerlerinde ve web sitelerinde, makalelerde, haber gruplarında, bloglarda ve sosyal ağlarda toplulukla bilgilerini paylaşır.

### Delphi Macerası

Baba mesleğim olan yazılım geliştirmeye, ustam olan **babam**dan öğrendiğim Object Pascal ile 2005 yılında başladım. Önceleri kişisel html sayfaları, php-nuke ve joomla ile uğraşmış olsam da, gerçek anlamda bir uygulama geliştirme ortamı ile tanışmam Object Pascal/Delphi ile gerçekleşti.

Profesyonel olarak 8 yıldır yazılım geliştiriciyim. İlk programlama dilim olan Object Pascal/Delphi ile 15 yıldır programlama yapıyorum.  ASP, PHP, Java, Visual Basic, C#, .NET ve çeşitli frameworkler derken zaman su gibi aktı gitti. Kod yazamayacak hale gelene kadar bu işi icra etmeye devam edeceğim.

Object Pascal/Delphi, her ne kadar eski popüler günlerini kaybetmiş olsa da, yüksek seviye projelerde halâ aktif olarak çalışmaya devam ediyor. Özellikle ERP, MRP, CRM gibi kurumsal uygulama geliştirmede sağladığı **hızlı uygulama geliştirme** ortamı ile rakiplerine fark atıyor.

Gelin nasıl fark attığını biraz daha yakından inceleyelim.

### En Popüler 12. Programlama Dili: Object Pascal/Delphi

**[Tiobe](https://www.tiobe.com/tiobe-index/)** verilerine göre **Aralık 2019** tarihinde **en popüler 12. dil Object Pascal/Delphi**'ydi.

İlk 11 dil ile kıyasladığımız zaman, **dünyanın en hızlı Windows 64-bit derleyicisi**ne sahip olmasının yanı sıra, masaüstü uygulama geliştirme *(Desktop Application Development)* alanında en ciddi rakibi olan C#'tan tasarım araçları ve uygulama ortaya çıkartma süresi anlamında çok önde yer alıyor.

Almanya'da birçok üniversite'de halâ Delphi eğitimleri verilmeye devam ediyor. Ülkemizde ne yazık ki eski popüler günlerini kaybetti. Bunun birçok sebebi var. En önemli sebebi biraz marketing eksikliği desem yanlış olmaz sanırım.

Bu kadar güzel bir programlama dilini ve size 10 kat hızlı uygulama geliştirme imkanı sunan platformunu deneme şansınızın olmaması gerçekten üzücüydü. Artık  [Community Edition](https://www.embarcadero.com/products/delphi/starter)  ile $5000'lık gelir elde edene kadar ücretsiz bir şekilde tüm platformlar için *(cross-platform)* uygulama üretebilirsiniz.

### Cross-Platform Uygulama Geliştirme

Delphi'nin modern uygulama geliştirme platformu olan **Rad Studio**'da çalışan **FireMonkey** (FMX) Framework ile birlikte, Windows 32/64, Android 32/64, iOS 32/64, macOS ve Linux uygulamaları geliştirebiliyoruz.

Native uygulama geliştirme araçlarından çok daha kısa sürelerde benzer niteliklerde uygulamalar üretebilmenizi sağlayan FireMonkey ile zengin arayüzler oluşturabilir, kullanıcılarınıza güzel deneyimler sunabilirsiniz.

FireMonkey ile Instagram uygulamasının arayüzünün nasıl tasarlanacağı konusunda daha önce vermiş olduğum Webinar'a  [buradan](https://www.youtube.com/watch?v=P0WPlVoG0z8)  ulaşabilirsiniz.

### FireMonkey ile 3D Oyun Geliştirme

Başarı hikayeleri de çok çeşitli. Kendi oyun motorunu yazarak,  [Rise of Legions](https://riseoflegions.com) isimli MOBA oyunu üreten Almanya kökenli bağımsız oyun geliştirme stüdyosu  [Broken Games](http://www.brokengames.de), geliştirme hızı ve derleyici hızı sebebiyle FireMonkey ve Delphi'yi tercih etti.

Konu ile ilgili teknik dokümanlara ve başarı hikayesini incelemek için  [Embarcadero Case Study](https://www.embarcadero.com/case-study/broken-games-case-study)  sayfasına göz atabilirsiniz.

Object Pascal/Delphi'nin tarihine göz atmak isterseniz, Pascal'ın Object oluşunun başlangıcına, 1986 yılına doğru kısa bir yolculuğa ne dersiniz?

### Object Pascal/Delphi'nin Hikayesi

Uzun uzadıya günlerce anlatılabilecek bir hikayesi olsa da, kısa kısa kilit noktalarına değinerek özetlememiz gerekirse;

**1986** - [Niklaus Wirth ](https://en.wikipedia.org/wiki/Niklaus_Wirth) tarafından geliştirilen orijinal Pascal*(çıktığı tarih 1970)*'ın nesne merkezli programlamaya elverişli hale getirilmesi fikri üzerine ortaya çıkan Object Pascal, ilk olarak [Apple](https://www.apple.com) tarafından  [Lisa](https://en.wikipedia.org/wiki/Apple_Lisa) Workshop geliştirme sistemlerinde kullanmak üzere, **Apple**'ın **Wirth** ile anlaşmasıyla birlikte *Clascal* ismiyle ortaya çıktı. Daha sonradan ismi **Object Pascal** olarak değiştirildi.

1980'lerin ortalarında **Apple**'ın uygulama geliştirme framework'ü olan  [MacApp](https://en.wikipedia.org/wiki/MacApp) 'in ana programlama dili Object Pascal'dı.

1996 yılına kadar Object Pascal, Mac sistemlerinde kullanılmaya devam etti. 80'lerin sonunda  [Symantec](https://us.norton.com) 'in Object Pascal'a yatırım yapması ve bir derleyici (compiler) üretmesi sonucu THINK C framework'ü ile uyumlu çalışan bir ekosistem oluştu. 

 [Borland](https://en.wikipedia.org/wiki/Borland) 'ın Pascal geliştirme ortamı olan Turbo Pascal'a object-oriented programlama desteğinin gelmesi ile birlikte Object Pascal'ın dialekti olan **Delphi** doğdu.

**Turbo Pascal**, **Delphi**, **C#** ve **TypeScript**'in baş mimarı, dönemin **Borland** çalışanı  [Anders Hejlsberg](https://en.wikipedia.org/wiki/Anders_Hejlsberg) 'ti.

2000'li yılların başına kadar Delphi, kurumsal uygulamalar için ana akımdı. .NET Framework'ün ortaya çıkması ile birlikte gücünü kaybetti. Borland'lı yıllarında geliştirme çevresini güçlendiren Delphi, 2010'lu yıllardan sonra cross-platform uygulama geliştirme araçlarında da öncü oldu.

Sadece nesne merkezli (yönelimli) programlama öğrenmek için güzel bir dil değil, hızlı ve güçlü uygulama geliştirmek için de sizi bekliyor.

Resmi web framework'ü yer almasa da, rakipsiz olduğu Windows platformu ve ciddi bir pay aldığı mobil uygulama geliştirme pazarında yerini her geçen gün sağlamlaştırmaya devam ediyor.



